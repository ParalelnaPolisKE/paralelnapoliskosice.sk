---
title: CryptoParty 27. 1. 2024
---
Je spustený predaj lístkov na CryptoParty, ktorá sa bude konať **27. 1. 2024**!

Do polovice januára, si môžeš kúpiť early-bird lístok len za 15€. Je ich len obmedzený počet, po tomto dátume sa cena dvíha!

Zakúp si na http://tickets.ppke.sk 🎟️

### Program

**Mitch Altman** - Charizmatický vynálezca, hacker a zakladatel hackerspaces. Od založenia Noisebridge hackerspace v San Franciscu cestuje po svete a pomáha ostatným hackerspaces prekonať problémy ktorým čelia. Fungovanie komunity a vedenie technických projektov nie je jednoduchá záležitosť, Mitch vo svojej prednáške povie o svojich skúsenostiach.

Spolu s technickými základmi v Silicon valey ale aj veselým projektom TV-B-Gone, budeme mať možnosť nazrieť do mysle človeka, ktorého vízia je robiť užitočnú elektroniku pre lepší svet. (Doneste si svoje andglické uši, prednáška bude v angličtine).

**Monero tea** - Čo majú spoločné čajový rituál a anonymita? Okrem toho, že úplne všetko, team Monero tea v Paralelnej Polis vytvorí oázu na vychutnávanie výberového čaju pri ich prednáške o zdravotných benefitoch pitia čaju.

Ako Monero tea poznáme, tento talk pôjde do detajlov a štúdií, takže sa máte na čo tešiť. Monero tea, pojazdná kryptočajovňa, vytvorili koncept, ktorý spája vzdelávanie o osobnej anonymite a pohľad do čajovej kultúry, ktorý nie je okrem nového poznania aj úplne fyzický zážitok v šálke.

**Kryptokvíz** - Porovnajte si sily v tom kam siahajú vaše vedomosti o krypto. Bude otázka zameraná na niektorý dátum? Alebo bude otázka o niečom technickom? Bude ma vidieť, keď budem googliť pod stolom?

**DJ Prograss** - DJ, Selector a zberateľ platní. Počas svojho pôsobenia sa venoval hlavne lámaným beatom. K DJingu sa dostal cez reggae a soundsystemovu kultúru, následne ho začali baviť štýly ako ragga-jungle a DNB. Je zakladateľom festivalov ako Jammin alebo ROOTS. Počas svojho pôsobenia hral na festivaloch ako ReggaeCamp, Beats for Love alebo Uprising.

Na pódiu sa predstavil po boku interpretov ako Congo Natty, General Levy, Perfect Gidimani, Solo Banton alebo Demolition Man. https://soundcloud.com/rvzoo-soundz

![CryptoParty plagát](/assets/cryptoparty2024.jpg)