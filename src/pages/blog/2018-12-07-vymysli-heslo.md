---
title: 'Vymysli heslo (passphrase)'
author: Tomas Kohanyi
cover: /assets/bekir-donmez-708863-unsplash-01.jpg
tags:
  - návod
  - rýchlokurz
---

Hurá!

Vitaj a blahoželáme k naladeniu sa na frekvenciu Rýchlokurzu digitálnej bezpečnosti. V každom článku odkryjeme trochu **teórie**, ktorá bude potom nasledovaná **domácou úlohou**. V tomto prvom použijeme hraciu kocku na vygenerovanie hesla (passphrase).

Z príručky [Sloboda tlače "Šifrovanie Funguje" (Freedom of Press "Encryption Works")](https://github.com/freedomofpress/encryption-works/blob/master/encryption_works.md):

> Prvým rozumným krokom ktorý môžeš spraviť k zaisteniu tvojej digitálnej bezpečnosti je ochránenie tvojho počítača a online účtov silným heslom. Toto je prvou a najdôležitejšou líniou ochrany medzi tebou a kýmkoľvek s fyzickým prístupom k tvojmu počítaču, kto chce zneužiť tvoj účet alebo ukradnúť tvoje dáta.

> Tradične boli užívatelia počítačov vedení k vymysleniu hesla a pridaniu zopár čísel na koniec. Takýto postup môže viesť k heslám ako “Tr0ub4dor&3”. Ako ukážka poslúži odkaz na populárny XKCD komiks.

[![null](/assets/xkcd_password_strength.png)](https://xkcd.com/936/)

> ...vymyslieť heslo skladajúce sa z nesúvisiacich slov ako "correct horse battery staple" je skvelá rada, ale je to prekvapivo náročné vymyslieť štyri alebo päť slov ktoré sú skutočne nesúvisiace a zároveň náhodné.

Čo tak použiť niečo, čo je v náhodnosti skvelým pomocníkom: hraciu kocku! Nezvykneme vybrať Človeče nehnevaj sa zakaždým, keď vymýšľame nové heslo, ale dnes je toto práve to, čo spravíme.

## Úloha

Vygeneruj bezpečné, "Diceware" kockou vymyslené (asistované) heslo nasledovaním týchto krokov:

1. Hoď kockou (fyzická kocka je iste lepšia ako digitálna).
1. Poznač si číslo.
1. Opakuj pokiaľ nemáš päťciferné číslo.
1. Vyhľadaj ho v [tomto zozname](https://www.eff.org/files/2016/07/18/eff_large_wordlist.txt).
1. Vyber aspon ešte päť dalších slov podľa krokov 1 až 4.

A je to tu, úplne nové heslo! Dobre si ho zapamätaj, v ďalšom kroku ho budeme používať.

## Bonus

Prečo je dobré mať silné heslo? Na záver dva články o krádeži a zverejnení hesiel z Azetu v roku 2010.

- [Hacker zrejme pozná / poznal heslá k 92% účtov na Azete, zverejnil heslá majiteľov Azetu](http://www.dsl.sk/article.php?article=8554)
- [Hacker mohol mať heslo k až 760 tisíc aktívnych Azet účtov, riaditeľ Azetu o situácii vtipkuje](http://www.dsl.sk/article.php?article=8555)
- ... a ich zoznam [NAJ HESIELKA NA POKECI OD MIL@NK@](http://www.relaxxxx.estranky.cz/)
