---
title: 'Aktualizuj svoj softvér'
author: Michal Takac
cover: /assets/bekir-donmez-708863-unsplash-08.jpg
tags:
  - návod
  - rýchlokurz
---

Hoci si to nie vždy vedia pripustiť (ale áno, je to tak), počítačoví programátori robia chyby. Program (predpokladáme, že je to nejaký internetový prehliadač), ktorý používaš na čítanie tohto článku, je pravdepodobne plný chýb a porúch, často označovaných ako "bugy".

Z väčšej časti sú chyby neškodné. Webová stránka sa môže zobraziť s chýbajúcimi časťami, smartfón môže zamrznúť, no tvoja bezpečnosť aj tak nie je ohrozená.

Ibaže by bola.

Ak softvérový tím nájde vo svojom produkte kritický problém, zvyčajne na jeho odstránení začnú okamžite pracovať, aby čo najskôr vydali opravu - takzvaný “bugfix”. Stálou aktualizáciou tvojho softvéru sa dostaneš k takýmto opravám čo najskôr.

## Úloha

V tejto časti nebudeme riešiť konkrétne zariadenia, obchody s aplikáciami, ani online trhoviská (marketplaces), pretože ich je príliš veľa, aby bolo možné všetky plne pokryť. Namiesto toho budeme hovoriť o **typoch** softvéru, ktoré môžeš aktualizovať. Prejdi si počítač a smartfón, aby si zistil, či nenájdeš nejaký zastaralý softvér.

Pri aktualizovaní skús vyhľadať možnosť povolenia automatických aktualizácií.

### Operačný systém

Udržiavanie tvojho operačného systému (či už je to Windows, Android, OS X, Linux, iOS alebo iný) aktualizovaným má pravdepodobne najväčšiu prioritu. Každý spustený program prechádza operačným systémom, takže chyba v ňom môže byť naozaj zlá vec.

Avšak nestačí udržiavať aktuálnym iba operačný systém - je dôležité aktualizovať aj všetky ostatné programy!

### Obchod s aplikáciami / online trhovisko (marketplace)

Ak tvoje zariadenie spravuje aplikácie a programy prostredníctvom centralizovaného "obchodu s aplikáciami", zvyčajne je možnosť aktualizovať všetko v jednom okamihu. Existujú taktiež online trhoviská, ktoré môžu presahovať rámec oficiálnych ekosystémov zariadenia - napríklad [Steam](http://store.steampowered.com/) je online obchod, ktorý spravuje niekoľko ďalších herných programov a samostatných hier (alebo grafických programov).

Obchody s aplikáciami (v prípade Androidu je to Google Play, u iOS je to App Store) majú vysokú šancu vyhodnotiť stav viacerých aplikácií naraz vďaka tomu, že boli nainštalované z príslušného obchodu, ktorý kontroluje kvalitu a bezpečnosť daného softvéru. Stále ale môžeš do svojho smartfónu doinštalovať aplikácie z iných zdrojov, ktoré môžu byť potenciálne nebezpečné. Pokús sa prejsť zoznam nainštalovaných aplikácií a aktualizovať ich.

### Doplnky v prehliadači

Od čítačiek PDF až po doplnky ako Adobe Flash, pluginy a rozšírenia môžu rýchlo zastarávať a spôsobiť problémy.
