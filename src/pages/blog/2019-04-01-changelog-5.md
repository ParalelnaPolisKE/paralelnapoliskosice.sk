---
title: 'Changelog #5'
author: Michal Takac
cover: /assets/changelog.jpg
tags:
  - changelog
---
Jar je konečne tu, hodinky sme si prestavili na letný čas a po dvojmesačnej odmlke sa znova vracia náš Changelog s číslom 5!

## Čo sme spravili:

* Vytvorili sme novú Trello nástenku a v tej starej sme spravili jarné upratovanie. Potrebovali sme zmeniť štruktúru nášho projekt manažmentu a taktiež chceme, aby to v tejto novej nástenke “žilo” - to znamená, že bude prístupná iba pre aktívnych ľudí alebo platiacich členov.
Máme aj novú verejnú Trello nástenku, kde zverejňujeme plánované úlohy, ktoré môže hocikto pripomienkovať - [ppke.sk/roadmap](https://ppke.sk/roadmap).
* Na webe pribudla sekcia [Zapoj sa](https://www.paralelnapoliskosice.sk/zapoj-sa). Práce a aj nápadov je stále viac než je dostupných ľudí a času, a preto ak chceš tiež priložiť ruku k spoločnému dielu, na linku nájdeš aktivity, do ktorých sa môžeš ihneď zapojiť a tým pomôcť Paralelnej Polis v Košiciach.
* Možno si si vo verejnom priestore v Košiciach všimol zaujímavé “bubliny” s nápismi ako “Bitcoin je bublina” alebo nevyplnenú tajničku s písmenami “podvod”. Týmto sarkastickým guerilla marketingom sme chceli upútať pozornosť. Rozuzlenie príbehu tejto kampane si môžete prečítať na webe [bitcoinjebublina.sk](https://bitcoinjebublina.sk/) - nezabudni ho zdieľať medzi tvojimi kamošmi!
* V sobotu 23.3.2019 sme absolvovali interný workshop pod taktovkou Tomáša Kanócza v priestoroch [QuestSpace](https://quest.space/)-u, na ktorom sme sa dozvedeli mnoho zaujímavých informácií o projekte [01Cnode](https://github.com/KanoczTomas/01Cnode) (demo beží na adrese [btc.01cnode.com](http://btc.01cnode.com)).
* Podali sme pomocnú ruku projektu “[Dažďová záhrada](https://www.startlab.sk/projekty/828-tvorime-dazdovu-zahradu/)” cez crowdfunding a myslíme si, že podobných projektov by malo byť viac.
* Nenechaj si ujsť aj naše články, ktoré boli zatiaľ tie najúspešnejšie v našom blogu:
  * [Nerozdávaj svoje súkromie len tak: Ako chrániť svoje súkromie online](https://www.paralelnapoliskosice.sk/blog/2019-03-18-nerozdavaj-svoje-udaje-len-tak-ako-chranit-svoje-sukromie-online)
  * [Facebook: nestrácaj svoj čas](https://www.paralelnapoliskosice.sk/blog/2019-03-27-facebook-nestracaj-svoj-cas)

## Na čom pracujeme:

* Pre našich platiacich členov pripravujeme interný “miniportál” s prehľadom ich príspevkov Paralelnej Polis v Košiciach a hlasovacím mechanizmom pre rôzne aktivity a udalosti.
* Absolvovali sme zameranie budovy a pracujeme na cenovej ponuke a zozname prác, ktoré bude potenciálne potrebné spraviť, aby priestor vyhovoval naším predstavám.
* O pár týždňov k nám do Košíc zavítajú Majstrovstvá sveta v hokeji 2019. Chceli by sme počas nich umožniť kúpu občerstvenia v niektorých prevádzkach pomocou kryptomien (a ak bude manažmenť danej prevádzky súhlasiť, tak túto možnosť ponechať aj naďalej).
* Zapojili sme sa k pomoci na projekte “Hackatoshi’s Flying Circuit” - bude to hackathon konajúci sa v pražskej Paralelnej Polis toto leto.
* Pracujeme na uvedení prvého projektu so zameraním na ekológiu do nášho CryptoLabu.
