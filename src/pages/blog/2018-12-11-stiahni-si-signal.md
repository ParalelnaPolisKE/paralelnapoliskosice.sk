---
title: 'Stiahni si Signal'
author: Jakub Hricov
cover: /assets/bekir-donmez-708863-unsplash-05.jpg
tags:
  - návod
  - rýchlokurz
---

Signal je bezplatná open-source aplikácia na zabezpečené privátne telefonovanie a posielanie správ.

Vďaka Signalu môžeš komunikovať okamžite, bez akýchkoľvek poplatkov za SMS, vytvárať v rámci svojich kontaktov skupiny, vďaka ktorým môžeš so všetkými svojimi priateľmi chatovať naraz v reálnom čase a zdieľať s nimi súbory. A to všetko v absolútnom súkromí. Server totiž nemá žiaden prístup do tvojej komunikácie a nikam neukladá dáta.

**Povedz hocičo** - Signal používa pokročilé end-to-end šifrovanie, ktoré zabezpečuje súkromie pre každú tvoju správu.

**Open Source** - Signal je bezplatný a open source, čo znamená, že každý môže overiť jeho kód a zabezpečenie. Je to jediný privátny messenger, ktorý používa kryptografické protokoly s otvoreným zdrojovým kódom na to, aby boli tvoje správy v bezpečí.

**Buď sám sebou** - Signal využíva tvoje existujúce telefónne číslo a adresár. Neexistujú žiadne dodatočné prihlasovacie údaje, používateľské meno, heslo ani PIN kód, ktoré by si mal spravovať a bola by tak šanca, že ich môžeš stratiť.

**Hromadný chat** - Signal ti umožňuje vytvárať šifrované skupiny, takže môžeš mať súkromné rozhovory so všetkými priateľmi naraz. Nielen že sú tieto správy zašifrované, server Signalu nemá nikdy prístup ku žiadnej skupine metadát, akým je zoznam členov, názov skupiny, či jej ikona.

**Rýchlosť** - Protokol Signalu je navrhnutý tak, aby fungoval v čo najviac obmedzenom priestore. Správy sú tak okamžite doručené tvojim priateľom.

**Hovor slobodne** - Telefonuj s krištáľovo čistým zvukom s ľuďmi na druhom konci mesta, či oceánu bez akýchkoľvek poplatkov za diaľkové hovory.

V skratke, Signal je najjednoduchší spôsob, ako bezpečne komunikovať pomocou tvojho smartfónu.

## Úloha

Stiahni si Signal pre [Android](https://play.google.com/store/apps/details?id=org.thoughtcrime.securesms), [iPhone](https://itunes.apple.com/app/signal-private-messenger/id874139669), či [Desktop](https://chrome.google.com/webstore/detail/signal-private-messenger/bikioccmkafdpakkkcpdbppfkghcmihk). Ak už tvoji priatelia túto aplikáciu používajú, pokús sa im poslať správu. Ak nie, presvedč ich, nech si ho s tebou vyskúšajú!
