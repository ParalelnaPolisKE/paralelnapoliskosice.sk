---
title: Spustili sme eshop na Openbazaare
author: Michal Takac
cover: /assets/open-bazaar.jpg
tags:
  - oznamy
  - navody
---
Pre našich fanúšikov a sympatizantov sme pripravili zopár produktov, ktorých kúpou priamo podporíte košickú Paralelnú Polis. Na začiatok sú to tričko s logom a kartička na mnemonic seed so štýlovým, 3D-tlačeným obalom. Tento seed funguje ako záloha peňaženky, vďaka ktorej ju vieš kedykoľvek obnoviť. Je veľmi dôležité ho preto bezpečne uložiť - aby k nemu nikto nemal prístup, no zároveň, aby sa nestratil či text nezmazal. Naša kartička pomôže s tým druhým krokom.

Pri otázke “kde na internet to zavesíme?” sme nemuseli dlho váhať - jasnou voľbou bola decentralizovaná platforma [Openbazaar 2](https://openbazaar.org/), ktorá ponúka revolúciu v obchodovaní bez tretích strán. Vďaka nej môžeme ponúkať produkty bez zbytočných poplatkov a slobodne si stanoviť vlastné podmienky - tou hlavnou je predaj produktov za kryptomeny, presnejšie Bitcoin.

Nakupovanie cez Openbazaar nie je zložité, ba dokonca je to veľmi jednoduché! Na prezeranie online obchodov je potrebné si nainštalovať klienta do tvojho počítača a po jeho spustení následne do kolónky pre adresu (rovnako ako v internetovom prehliadači) vložiť odkaz na náš Openbazaar obchod: 

> <ob://QmXPTqsoreix47kvwG8SYRQyNr7kTJ74LU59YbdEEUG1MS/store>

Načítanie obchodu môže chvíľu trvať. Ten náš vyzerá momentálne takto:

![null](/assets/ob-blogpost-01.jpg)

_Poznámka: Ak nechcete neustále hľadať náš obchod alebo link k nemu, dajte nám follow._

Ukážme si teda stručne ako vyzerá taký nákup v tomto decentralizovanom internetovom obchode:

1. Kliknutím na ikonku s náhľadom sa dostaneš k detailu produktu:

![null](/assets/ob-blogpost-02.jpg)

Pod zväčšeným náhľadom sa nachádza pár ďalších, dôležitých informácií o produkte, ako napríklad hodnotenia od užívateľov, ktorí si tento produkt zakúpili, možnosti doručenia, prípadne možnosť vybrať si prevzatie produktu osobne (po zaplatení objednávky budeš kontaktovaný jedným z našich členov, ktorý ti produkt odovzdá do rúk) a ďalšie:

![null](/assets/ob-blogpost-04.jpg)

2. Po kliknutí na tlačítko **“BUY NOW”** sa zobrazí sumarizácia objednávky (tu je možné ešte pridať dodatočné informácie k objednávke do formuláru v dolnej časti pod _“Additional Information”_): 

![null](/assets/ob-blogpost-05.jpg)

3. K platbe prejdeš tlačítkom **“PAY”** a potvrdením okna, ktoré sa vzápätí po kliknutí objaví:

![null](/assets/ob-blogpost-06.jpg)

V tomto bode si môžeš všimnúť informáciu o poplatku za transakciu - “Bitcoin fee”, ktorý sa dá zmeniť kliknutím na “change”. Vybrať si môžeš medzi **“Economic”** (nízky poplatok, dlhšia čakacia doba potvrdenia platby), **“Normal”** (vybalancovaný poplatok a trvanie potvrdenia platby) a **“Priority”** (vysoký poplatok, kratšia čakacia doba potvrdenia platby):

![null](/assets/ob-blogpost-07.jpg)

4. Po zobrazení QR kódu ho budeš môcť načítať vo svojej Bitcoinovej peňaženke alebo adresu a požadovanú sumu skopírovať ručne. Máš taktiež možnosť zaplatiť priamo z peňaženky v Openbazaare ak je na nej dostatočné množstvo BTC ([návod ako nabiť Openbazaar peňaženku](https://www.paralelnapoliskosice.sk/blog/2018-11-20-nabitie-openbazaar-penazenky)):

![null](/assets/ob-blogpost-08.jpg)

> Videonávod ako zaplatiť z mobilnej peňaženky: 
>
> <https://streamable.com/p4nc7>

5. Po odoslaní platby bude takmer okamžite vytvorené potvrdenie o transakcii:

![null](/assets/ob-blogpost-09.jpg)

6. V Openbazaar kliente by mala svietit nová notifikácia s vašou objednávkou. Po kliknutí na ňu budeš presmerovaný na jej detail:

![null](/assets/ob-blogpost-10.jpg)

7. V tomto momente ostáva už len čakať na vybavenie objednávky (budeme sa tak snažiť spraviť do 24 hodín od jej vytvorenia). Ak si vyberieš prevzatie do vlastných rúk, bude ťa kontaktovať jeden z našich členov na tvoj email ohľadom dohodnutia fyzického stretnutia. Úspešné odoslanie, prípadne vybavenie objednávky bude signalizovať tretí čierny checkpoint - **“Fulfilled”**:

![null](/assets/ob-blogpost-11.jpg)

8. Po úspešnom doručení a prevzatí produktu do tvojich rúk budeme veľmi radi ak nám pred kliknutím na tlačítko “Complete order” zanecháš aj hodnotenie a feedback!

![null](/assets/ob-blogpost-12.jpg)
