---
title: 'Zmaž účty'
author: Roman Vesely
cover: /assets/bekir-donmez-708863-unsplash-12.jpg
tags:
  - návod
  - rýchlokurz
---

V predošlých častiach série sme sa, okrem iného, pozreli na tvoje [aktuálne účty](/blog/2018-12-08-nainstaluj-si-spravcu-hesiel), skontrolovali [doplnky do prehliadača](/blog/2018-12-13-nainstaluj-si-doplnky-do-prehliadaca) a [oprávnenia aplikácií](/blog/2018-12-15-audituj-integracie), a [aktualizovali starý software](/blog/2018-12-14-aktualizuj-svoj-softver). V tomto momente už pravdepodobne máš celkom dobrý prehľad o všetkých službách, ktoré si niekedy využil.

Najjednoduchšia možnosť ako sa uistiť, že nejaký produkt nezasahuje do tvojho súkromia, je obmedzenie používania alebo jeho úplné vypnutie. Väčšina z nás je prihlásená do viac služieb než reálne využíva. Zmenšením priestoru, cez ktorý môže útok prebiehať, znižujeme riziko prelomenia bezpečnosti. Je to podobné ako [zamedzenie prístupu zo zariadení](/blog/2018-12-16-odstran-opravnenia-zo-starych-zariadeni), ktoré sa už viac nepoužívajú.

## Úloha

Prejdi si zoznam všetkých služieb alebo produktov, ktoré o tebe môžu uchovávať nejaké dáta a zváž vymazanie niektorých tvojich účtov.

Na stránke [Just Delete Me](https://justdeleteme.xyz/sk) (Proste ma zmaž) sa nachádza veľký zoznam služieb s priamymi odkazmi na miesta, kde sa dá tá-ktorá služba zmazať.

### Poznámka k sociálnym sieťam

Sociálne siete sú pravdepodobne najviac kontroverzné služby, ktoré využívaš. Môžu o tebe zaznamenávať množstvo informácií, ktoré im nevedome poskytuješ - tvoja poloha, spôsob správania, preferencie pri reklame a podobne. Pravdepodobne dáta o tebe zdieľajú s ďalšou stranou - napríklad so zadávateľmi reklamy.

V prípade, že sa rozhodneš zmazať účty zo sociálnych sietí, no zároveň nechceš prísť o svoje dáta vedz, že viacero služieb umožňuje export a uloženie tvojich dát na pevný disk. Návody nájdeš na nasledujúcich odkazoch:

- [Google](https://support.google.com/accounts/answer/3024190)
- [Facebook](https://www.facebook.com/help/131112897028467)
- [Twitter](https://support.twitter.com/articles/20170160)
- [Instagram](https://www.instagram.com/download/request/)

Zároveň sa uisti, že svoje konto naozaj mažeš a nie len dočasne vypínaš (poprípade mažeš len uloženú záložku alebo aplikáciu v mobile). Tu sa nachádza napríklad návod [ako vymazať Facebook účet](https://www.facebook.com/help/224562897555674).
