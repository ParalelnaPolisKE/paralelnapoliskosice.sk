---
title: 'Povoľ vymazanie zariadenia na diaľku'
author: Roman Vesely
cover: /assets/bekir-donmez-708863-unsplash-11.jpg
tags:
  - návod
  - rýchlokurz
---

Po úspešnom [zašifrovaní pevného disku](/blog/2018-12-10-zasifruj-si-svoj-pevny-disk) a nastavení [uzamknutia obrazovky](/blog/2018-12-12-nastav-si-heslo-pre-uzamknutie-obrazovky) bude pre útočníka naozaj náročné dostať sa do tvojho zariadenia. Avšak pri dostatočnom množstve času, skúseností a trpezlivosti je možné všetko. Stále existuje možnosť, že sa niekto s fyzickým prístupom k tvojmu zariadeniu dokáže dostať dnu.

Ak sa niekomu podarí prelomiť ochranu tvojho počítača či mobilu, potenciálnou obeťou sa stávaš nielen ty, ale aj hocikto:

- s kým si vymienaš správy
- nachádzajúci sa na fotkách uložených lokálne alebo online
- kto môže byť oklamaný tým, že sa útočník vydáva za teba

Riskovať svoju vlastnú bezpečnosť je jedna vec. Situácia ale naberá iný rozmer, ak sú do nej zapojení spolupracovníci, priatelia či rodina.

Ak nejaké zariadenie stratíš a máš len malú nádej, že sa ti ho podarí získať späť, môže to byť vhodný dôvod na jeho vymazanie. Množstvo zariadení ponúka možnosť kompletného vyčistenia obsahu pevného disku na diaľku. Toto nastavenie zvyčajne nie je bežne aktivované.

Aj keď pevne veríme, že to nikdy nebude nutné, je dobré vedieť, že môžeš takúto možnosť využiť v prípade, že ju naozaj potrebuješ.

## Úloha

Nastav si svoje zariadenia tak, že ich budeš môcť vymazať bez priameho prístupu - cez internet - ak na to niekedy príde. Nižšie sa nachádza zoznam oficiálnych návodov pre jednotlivé operačné systémy:

- [Android](https://support.google.com/accounts/answer/6160500?hl=sk)
- [iOS & OS X](https://support.apple.com/kb/PH2701?locale=sk_SK)
- [Windows](https://docs.microsoft.com/en-us/intune/deploy-use/use-remote-wipe-to-help-protect-data-using-microsoft-intune)
- [Windows Phone](https://support.microsoft.com/en-us/help/11585/windows-phone-find-a-lost-phone)
