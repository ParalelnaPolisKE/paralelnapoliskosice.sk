---
title: Entrepreneurs meetup
author: Dávid Jopek
cover: /assets/paralelna_polis.jpg
tags:
  - meetup
---
Paralelná Polis je miesto, kde sa nie len zaujíma o paralelnú spoločnosť a infraštruktúru, ale aj sa
aktívne buduje. Preto sme sa rozhodli spraviť meetup, kde sa vieme podozvedať o projektoch,
ktoré v Polis vznikajú a ako komunita sa vzájomne poprepájať.

Minulotýždňový entrepreneurs meetupu bol skvelým pilotom do série stretnutí, kde spoznáme na čom
pracujú ľudia v okolí. Prezentujúci si môže vyskúšať aké je to prezentovať pred živým publikom,
ktoré mu dáva spätnú väzbu a môže sa učiť od skúsenejších, ako dotiahnuť pitch projektu do čo
najlepšieho stavu. Účastníci sa môžu dozvedieť o zaujímavých projektoch, pridať sa do vývoja
niektorého z nich alebo načerpať inšpiráciu a vyskúšať začať niečo vlastné.

Pilotné stretnutie malo veľký úspech. Účastníci využili príležitosť nadviazať kontakty, učiť sa jeden
od druhého a vzájomne sa poprepájať. Spoznali sme projekty The After Message, Zephyrus wallet
a SIML.AI. Spätná väzba od účastníkov bola pozitívna a mnohí ľudia si meetup pochvaľovali ako
skvelý spôsob, ako sa spojiť s ostatnými členmi komunity a naučiť sa, ako prezentovať svoje
vlastné projekty.

Paralelná Polis však nie je jediná paralelná komunita a nie je jediné miesto, kde vznikajú zaujímavé
projekty. Preto by sme veľmi radi do budúcna poprepájali túto podnikavú komunitu. Na ďalších
stretnutiach sa tešíme, ako uvidíme, kam sa posuli už známe projekty, radi spoznáme nové
projekty a tešíme sa aj na projekty a ľudí, ktorí zavítajú k nám do Polis po prvýkrát.