---
title: 'Nainštaluj si doplnky do prehliadača'
author: Michal Takac
cover: /assets/bekir-donmez-708863-unsplash-07.jpg
tags:
  - návod
  - rýchlokurz
---

Používaním "bezplatného" webu súhlasíš so zdieľaním tvojich osobných údajov a informácií s hocikým, kto ponúkne najviac peňazí za tvoje dáta. Spoločnosti zhromažďujú a predávajú tvoje informácie o vyhľadávaní na internete, sociálnych sieťach, či spravodajských stránkach. V dnešnom svete je ťažké nájsť výnimky. Ak sa nebojíš, pre viac info si pozri nasledujúce “humorné” video:

https://www.youtube.com/watch?v=5pFX2P7JLwA

Existujú doplnky do prehliadača, ktoré pomáhajú chrániť tvoje súkromie tým, že obmedzujú to, čo sa odosiela do reklamných sietí a iným potenciálnym sliedičom.

## Úloha

Vybrali sme zopár voľne šíriteľných doplnkov, ktoré si nainštaluj do prehliadača:

- [Privacy Badger](https://www.eff.org/privacybadger)
- [HTTPS Everywhere](https://www.eff.org/https-everywhere)
- [Adblock Plus](https://adblockplus.org/)
- [Phish Protect](https://github.com/phishai/phish-protect)

## Bonus

Prejdi do zoznamu nainštalovaných doplnkov prehliadača. Používaš úplne všetky v zozname? Môžeš niektoré z nich odstrániť? Pluginy a doplnky môžu taktiež spôsobiť únik súkromných dát. Dobrým zvykom je odstrániť doplnky, ktoré už nepoužívaš.

