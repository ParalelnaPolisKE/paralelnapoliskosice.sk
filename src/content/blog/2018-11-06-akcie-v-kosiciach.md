---
title: 'Akcie, ktoré sa oplatí navštíviť'
cover: /assets/joel-filipe-171928-unsplash.jpg
author: Roman Vesely
tags:
  - oznam
---

V **stredu 7. 11.** sa v Košiciach koná hneď niekoľko udalostí, ktoré svojim obsahom zaoberajúcim sa financiami a technológiami pútajú našu pozornosť. Veríme, že si z nasledujúceho zoznamu vyberiete tiež.

## 6. Crypto Meetup

**18:00 - 20:00**, [Hotovo](https://www.hotovo.org)

**Matej Nemček**, blockchainový developer, zakladateľ bratislavského hackerspace [Progressbar](https://www.progressbar.sk). Témou bude Web 3 a decentralizované aplikácie. Spomenie základy Etherea, smart kontrakty a report z [konferencie DevCon4](https://devcon4.ethereum.org/), ktorá sa konala nedávno v Prahe. Ako je u chalanov z Hotovo zvykom, nebude chýbať ani občerstvenie, pizza a pivo, či networking.

Táto [udalosť](https://www.facebook.com/events/341148769976253/) bude aj [streamovaná cez Youtube](https://www.youtube.com/watch?v=4Q9tPQUU7kE).

## Prednáška a diskusia s Jurom Karpišom

**18:00 - 19:30**, [Tabačka](http://www.tabacka.sk)

**Juraj Karpiš**, ekonóm, freediver a autor knihy [Zlé peniaze](http://zlepeniaze.eu/) nám povie, ako to vlastne s tými krízami je. Ekonomickými, finančnými, morálnymi, krízami motivácie, či stredného veku - ktoroukoľvek, podľa publika. V [udalosti na Facebooku](https://www.facebook.com/events/279508169355026/) sľubujú diskusiu v zrozumiteľnom jazyku, a dokonca aj bitocin.

Odporúčame zároveň aj odber jeho newslettera [Zlé peniaze, dobrý život](https://www.getrevue.co/profile/Juraj-Karpis), poprípade [Youtube kanál](https://www.youtube.com/channel/UCP9_N7hc5WDsRDmvygR4c2w).

## Diskusia Blockchain: decentralizácia, kryptománia a budúcnosť webu

**20:40 - 21:40**, [Univerzitná knižnica Technickej univerzity v Košiciach](http://www.lib.tuke.sk/)

S predošlými spíkrami sa v diskusii stretne aj **Tomáš Kanócz**, spoluzakladateľ košickej Paralnej Polis. Témou na diskusiu budú okrem iného aj otázky: Čo sa stane po jeho vyťažení bitcoinu a kedy k tomu skutočne príde? Za akých podmienok sa dnes ešte bežnému človeku oplatí kryptomeny tažiť a akú zmenu prináša prechod z Proof-of-Work protokolu na Proof-of-Stake? A čo iné kryptomeny, aká je ich hodnota? Prečítajte si aj [krátky rozhovor](https://www.facebook.com/notes/night-of-chances/decentralizácia-kryptománia-a-budúcnosť-webu-košice-711-tuke/2537084719635311/) so všetkými účastníkmi.

Diskusia je súčasťou programu akcie [Night of Chances](https://nightofchances.com/kosice-2018/), na ktorú je vstup spoplatnený (late ticket za 5€).
