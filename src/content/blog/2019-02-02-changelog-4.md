---
title: 'Changelog #4'
author: Michal Takac
cover: /assets/changelog.jpg
tags:
  - changelog
---
Máme za sebou prvý mesiac v roku 2019. Na začiatok roka sa rozbiehame pomalšie, keďže vačšinu z nás zamestnávajú pracovné povinnosti, no aj napriek tomu sme si našli čas a pohli zopár vecí vpred.

## Čo sme spravili:

* Premietali sme livestream zaujímavej prednášky od Paula Rosenberga o paralelných spoločenstvách od histórie až po súčasnosť, v Halmi Place. Táto akcia sa konala naraz až v piatich mestách súčasne - v Prahe, Bratislave, Viedni, Košiciach a Krakove! Aj napriek tomu sa nám to spoločne podarilo zmanažovať, takže sa tešíme na podobné spoločné akcie v najbližšej dobe.
* Zúčastnili sme sa prehliadky potenciálneho fyzického priestoru pre Paralelnú Polis v Košiciach. Budova v nás vyvolala silne pozitívne pocity, no zároveň vyvolala búrlivú diskusiu o stratégii a budúcich krokoch. Sme nesmierne radi, že sa v tejto veci pomalými krôčikmi posúvame vpred, no je pred nami kopec práce a bez silnej komunity to bude ťažké. Preto tvrdo pracujeme na jej vytvorení.
* V spolupráci s Paralelnou Polis v Prahe sme zdieľali niektoré z ich livestreamov na našej facebookovej stránke. Nezaobišlo sa to bez technických problémov, no dúfame, že vzniknuté problémy spoločne vyriešime a ďalšie livestreamy ti už neuniknú.

## Na čom pracujeme:

* V polovici februára spoločne cestujeme na "pracovnú cestu" do Prahy k našim bratom Čechom. Budeme spoločne hovoriť o stratégiách rozvoja komunity, spoločných projektoch a všeličom inom, decentralizovanom :-).
