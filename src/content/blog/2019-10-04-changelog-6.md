---
title: 'Changelog #6'
author: Michal Takac
cover: /assets/changelog.jpg
tags:
  - changelog
---
Leto sa nám skončilo a s ním aj dovolenkové obdobie. Nasadili sme pracovné tempo a prinášame zoznam noviniek v podobe Changelogu s číslom 6:

## Čo sme spravili:

* V otázke fyzického priestoru nastalo niekoľko zmien. Po niekoľkých stretnutiach a dlhých diskusiách (ktoré trvali poväčšine celú jar a leto) sme našli iný priestor, ktorý je síce väčší než ten predchádzajúci, no z hľadiska technického stavu budovy bude možné ju dostať do užívania schopného stavu omnoho rýchlejšie (s nižšími vstupnými nákladmi).

## Na čom pracujeme:

* Ako som spomenul vyššie, mnoho času aktuálne vkladáme do prípravy projektu fyzického priestoru. Pracujeme na novej koncepcii a vytvorení vizuálu exteriéru a interiéru (v spolupráci so [Zuzanou Dudíkovou](https://www.facebook.com/zuzana.dudikova.56)), ktorá bude súčasťou našej vízie rozvoja komunity v Košiciach. V rámci tejto aktivity pripravujeme web, kde bude táto vízia predstavená.
* Pripravujeme sériu podcastov s rôznymi hosťami z komunity a mimo nej, na rôzne témy, o ktorých si myslíme, že sú blízke Paralelnej Polis. Zatiaľ je v pláne vydávať jednu časť mesačne so začiatkom niekedy koncom októbra.

Ak by si chcel s niečim pomôcť, prezri si možnosti ako na to na stránke [Zapoj sa](https://www.paralelnapoliskosice.sk/zapoj-sa). Tento víkend nás taktiež môžeš stretnúť na [HCPP 2019](https://opt-out.hcpp.cz/) v Prahe (ešte stále máme jeden lístok na predaj!), kde budú participovať niektorí z nás na prednáškach a paneloch (konkrétne Michal Takáč na paneli “Beyond Virtual Reality” v sobotu 5.10. o 15:00 a Tomáš Kanócz na paneli “Crypto Liberation Communities Meetup” v nedeľu 6.10. o 13:00).
