---
title: 'Changelog #3'
author: Michal Takac
cover: /assets/changelog.jpg
tags:
  - changelog
---
V mene Paralelnej Polis by sme vám všetkým chceli popriať šťastný nový rok 2019 - dúfame, že bude ešte lepší než ten minulý, a že ste si všetci do sýtosti užili sviatky.

Poďme sa ešte na malú chvíľu pozrieť späť do roku 2018 a zrekapitulovať našu činnosť za posledný mesiac december.

## Čo sme spravili:

* Počas decembra sme pripravili preklad projektu [crypto.christmas](https://crypto.christmas/) v podobe [dvanástich článkov o digitálnej bezpečnosti](https://www.paralelnapoliskosice.sk/rychlokurz-bezpecnosti), ktoré sme publikovali za sebou počas dvanástich dní pod názvom “Rýchlokurz digitálnej bezpečnosti.
* Sériu blogpostov rýchlokurzu sme zakončili akciou [“Digitálna bezpečnosť”](https://www.facebook.com/events/2245654072356769/) v Halmi Place s prednáškami na túto tému. Veríme, že ste si ju s nami spoločne užili!
* [Video](https://www.youtube.com/watch?v=O07XXNpwSgc) z prednášok sme pridali na náš nový [YouTube kanál](https://www.youtube.com/channel/UCC90ybnmSHgleXJaWPces9g).
* Sme už aj na [Steemit-e](https://steemit.com/@paralelnapoliske/)!

## Na čom pracujeme:

* Prekladáme Surveillance Self-defense príručku, každá [pomoc vítaná](mailto:info@ppke.sk)!
* Pripravujeme premietanie živého prenosu prednášky Paula Rosenberga pod názvom “Parallel Societes: How They Rise, Operate & Drive Human Progress”. Akcia sa uskutoční 10.1.2019 v Halmi Place od 18:30 do 21:30. Paul sa pripojí cez online videochat a otázky mu bude možné položiť pomocou aplikácie sli.do. Sledujte [facebook](https://www.facebook.com/paralelnapoliske/) Paralelnej Polis Košice pre viac info.
