---
title: 'Nastav si heslo pre uzamknutie obrazovky'
author: Jakub Hricov
cover: /assets/bekir-donmez-708863-unsplash-06.jpg
tags:
  - návod
  - rýchlokurz
---

Nastavenie hesiel pre mobilné zariadenia je najdôležitejšie bezpečnostné opatrenie, ktoré môže spraviť používateľ smartfónu. Väčšina ľudí si povolí rýchly prístup k e-mailom, správam, sociálnym sieťam a bankovým účtom. Ak sa neskôr ich telefón stratí, v hre je potom oveľa viac ako len cena mobilného zariadenia.

S prístupom k tvojmu telefónu a e-mailu vie hacker prevziať tvoju identitu a zmocniť sa tvojich účtov. Ak ti táto predstava pripadá zlá (a to aj je), pravdepodobne si budeš ochotný nastaviť vzdialené sledovanie a vymazanie svojich zariadení.

Väčšina telefónov používa štvormiestny PIN, ktorý nám dáva:

10 číslic x 10 číslic x 10 číslic x 10 číslic = 10 000 kombinácií.

To sa zdá byť vysoké číslo, ale pamätaj: [ľudia sú veľmi zlí vo vymýšľaní hesiel](/blog/2018-12-07-vytvor-si-heslo).
PIN kódy ako 1234 a 0000 sú [extrémne bežné](http://www.datagenetics.com/blog/september32012/). Až tak bežné, že jedna tretina všetkých PIN kódov je uhádnuteľná skúšaním iba 61 odlišných kombinácií!

## Úloha

Nastav si heslo na svojom telefóne. Ak už nejaké máš, ale tvoj PIN má osobný význam v súvislosti s tvojou osobou, čítaj ďalej.

### Zvoľ si svoj PIN

Naša rada: Vyber si vysoké číslo pre svoju prvú číslicu. Následne sa pozri na hodinky. Posledná číslica na minútovej ručičke je tvoja druhá číslica. Posledná číslica na sekundovej ručičke je tvoja tretia číslica. Nakoniec si náhodne vyber kartu pre svoju štvrtú číslicu. Desiatka je 0, pričom ignoruj všetky karty ktoré nie sú číslami.

Alebo na to choď celkom inak! V každom prípade sa však vyhni tomuto:

- tvoj dátum narodenia
- jednoduchý vzor typu 0000 či 1234

Taktiež sa vyhni všetkým “zaujímavým” číslam v tvojom PIN kóde. Všetko čo má osobný význam v súvislosti s tebou bude ľahké uhádnuť.

Ak tvoj telefón dovoľuje navýšiť počet číslic v tvojom PIN kóde (alebo ešte lepšie, vytvoriť [passphrase](/blog/2018-12-07-vytvor-si-heslo)), odporúčame tak spraviť. Ale aj štyri číslice sú lepšie ako žiadna.

### Nastav si svoj PIN

Ak máš iPhone, iPad, alebo iPod, postupuj podľa [oficiálnych pokynov od Apple](https://support.apple.com/en-ca/HT204060).

Ak máš Android, tieto [inštrukcie pre Google Nexus](https://support.google.com/android/answer/9079129?visit_id=636791309459971459-2314308724&rd=1) by mohli pomôcť. Zo všetkých možností, “heslo” je najlepšie rozhodnutie.

Ak máš úplne iný typ zariadenia, nastavenie hesla je väčšinou možné nájsť pod nastaveniami aplikácie.
